---
title: O postavu i korisnicima
chapter: 2.3
coverImage: Dvorana-Rendic.jpg
imgRoot: ./img/
layout: basic
---

# {title}

Bauer u opisu i analizi stalnog postava[^1] promišlja o svim njegovim segmentima i upravo se tu ocrtava studiozan muzeološki pristup gdje pažnju pridaje svim detaljima, od kriterija odabira izložaka i njihova rasporeda preko rasvjete i prirodnog izvora svjetla do postamenata i oznaka kretanja u prostoru. Važnost daje i popratnom sekundarnom materijalu, crtežima, sadrenim skicama i legendama. Estetsku komponentu naglašava gledajući pojedinu dvoranu kao harmoničnu kompoziciju. Vodi računa o publici i svim skupinama korisnika. 

> Postav jednog muzeja nameće niz problema koje treba riješiti, da se dobije i poluči ono što jedan moderni i suvremeni postav muzejske zbirke zahtjeva. (…) Muzeji nisu i ne smiju biti samo znanstveni zavodi, u kojima će se izlagati materijal za kriterij stručnjacima... Muzeji su svojina najširih narodnih slojeva. (…) 

> ... bitna je razlika između današnjih posjetilaca u muzeju i onih (...) ranije (…) to je manji broj većinom samo stručnjaka i naučnika…Postav jednog muzeja nameće niz problema koje treba riješiti, da se dobije i poluči ono što jedan moderni i suvremeni postav muzejske zbirke zahtjeva. (…) 

![Razgledavanje antičke zbirke u Gipsoteci, Fototeka Gliptoteke HAZU, F-243](./img/F-243-1.jpg 'Razgledavanje antičke zbirke')
![Antičke zbirka u Gipsoteci, Fototeka Gliptoteke HAZU, G/J-112](./img/G-J-112-1.jpg 'Antička zbirka u Gipsoteci')

> Izlaganje mora biti takvo da ne umara, nego da publika ima primaran osjećaj uživanja i razonode u tim zbirkama.

> Važno je (...) postaviti posjetiocima u izložbenim dvoranama mogućnosti za sjedenje. Publika kada prolazi kroz veći muzej, umori se (…) psihički umor daleko je važniji (…) nego fizički.
![Stalni postav Dvorana Rendić – Valdec s mjestom za odmor i studij, Fototeka Gliptoteke HAZU](./img/Dvorana-Rendic.jpg 'Stalni postav Dvorana Rendić – Valdec')

Cilj muzejskog postava za Bauera i danas je aktualno, suvremeno razmišljanje muzejsko- baštinskih institucija sažeto u rečenici: _Muzeji moraju odgojiti publiku i dati im kriterij vrijednosti._

> Gipsoteka je već po karakteru svojih zbirki u prvom redu namijenjena u **didaktičke svrhe**.

> Nastojali smo uskladiti izložbeni prostor tako, da postav zbirke sam po sebi vodi posjetioca kroz muzejske dvorane…
<br><br>


[^1]: <a rel="external" href="/downloads/Analiza-postava-moderne-plastike_Bauer.pdf" target="_blank">Antun Bauer: Analiza postava zbirke moderne plastike u Gipsoteci, tipkopis, Zagreb 1948.pdf</a>










