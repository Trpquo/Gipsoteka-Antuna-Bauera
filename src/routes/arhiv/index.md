---
title: Arhiv
chapter: 4
coverImage: 
imgRoot: arhiv/
layout: basic
---

# {title}

Arhiv za domaću likovnu umjetnost osnovan je u sklopu Gipsoteke 1937. godine i početno je koncipiran kao pomoćna studijska zbirka građom prvenstveno vezana uz zbirke Gipsoteke, koji ubrzo širi svoj stručni interes na cjelokupnu domaću likovnu praksu. U tu su svrhu sabirani novinski članci, reprodukcije djela, arhivski podaci, originalne skice i crteži te fotografije izložaba, privatnih atelijera i javnih spomenika. Arhiv služ¬beno započinje s radom 1943. godine, kada Bauer darovnicom Gipsoteci ustupa sav sakupljen materijal, uz uvjet da se nastavi s njegovim prikupljanjem. 

Sređene su i inventirane mape sa crtežima, skicama, akvarelima i uljima domaćih umjetnika. 

_Za arhiv je primljen i osobni arhiv kipara Kerdića, Hrvatskog društva umjetnosti, dio arhive ljevaone Umjetničke akademije, Kluba likovnih umjetnica._

U fototeci je sređen materijal o domaćoj umjetnosti prema autorima. Napravljen je i znatan broj snimaka, fotograf Gipsoteke snimao je svaku izložbu u Zagrebu, privatne zbirke i dr.

Za arhiv su skupljeni podaci o umjetnicima, izložbama, likovnom radu i zbivanjima tokom 19. stojeća uz novinske članke i sustavno pripremljenu bibliografiju. U formi strojopisa izdana je iscrpna Bibliografija i građa za umjetnost i srodne struke , koja sadrži 31 knjigu.

_Time ovaj arhiv dobiva jednu širu i veću značajku on obuhvaća rad, razvoj, život čitave naše moderne umjetnosti._
![Arhiv i knjižnica prije uređenja 1949., Knjiga negativa Gliptoteke HAZU G/M-1]({imgRoot}G-M-1.jpg 'Arhiv i knjižnica prije uređenja 1949.')
![Prostor knjižnice Gipsoteke 1946., Knjiga negativa Gliptoteke HAZU G/M-3]({imgRoot}G-M-3.jpg 'Prostor knjižnice Gipsoteke 1946.')
![Prostor Zbirke crteža Gipsoteke 1946., Knjiga negativa Gliptoteke HAZU G/M-4]({imgRoot}G-M-4.jpg 'Prostor Zbirke crteža Gipsoteke 1946.')

![Fototeka Gipsoteke 1946., Knjiga negativa Gliptoteke HAZU G/M-2]({imgRoot}G-M-2.jpg 'Fototeka Gipsoteke 1946.')
![Prostor za studij u Zbirci crteža Gipsoteke 1946., Knjiga negativa Gliptoteke HAZU G/M-5]({imgRoot}G-M-5.jpg 'Prostor za studij u Zbirci crteža Gipsoteke 1946.')
![Arhiv Gipsoteke 1950., Knjiga negativa Gliptoteke HAZU G/M-7]({imgRoot}G-M-7-2.jpg 'Arhiv Gipsoteke 1950.')
![Prostor čitaonice Gipsoteke, 1951., Knjiga negativa Gliptoteke HAZU G/N-4]({imgRoot}G-N-4.jpg 'Prostor čitaonice Gipsoteke, 1951.')
![Prostor čitaonice Gipsoteke, 1951., Knjiga negativa Gliptoteke HAZU]({imgRoot}img226.jpg 'Prostor čitaonice Gipsoteke, 1951.')

> Formirane su slijedeće zbirke:
-	_Fototeka suvremene domaće umjetnosti_ koja obuhvaća članke, kataloge, reprodukcije, složena je prema autorima (domaćim i stranim koji su djelovali u našoj zemlji) 
-	_Kartoteka izložaba_ naše suvre¬mene umjetnosti: fotografije, reprodukcije, članci i katalozi, bilješke o izložbama s kraja 19. i početka 20. stoljeća 
-	_Zbirka studija, crteža, skica i grafika_ suvremenih domaćih umjetnika (današnja Zbirka crteža hrvatskih umjetnika Gliptoteke HAZU)
-	_Fototeka negativa i dijapozitiva_
-	_Arhiv strane umjetnosti_, osobito suvremene, u reprodukcijama i člancima kao priručni kom¬parativni materijal
-	_Knjižnica_ s djelima iz područja domaće i strane umjetnosti, _Fotolaboratorij_ i _čitaonica Arhiva_ 

[^1]: PDF <a rel="external" href="/downloads/Bauer-Kečkemet_Arhiv-za-domaću-likovnu-umjetnost.pdf" target="_blank">Antun Bauer, Duško Kečkemet, Gipsoteka Arhiv za domaću likovnu umjetnost, tipkopis, Zagreb, 1948.</a>

