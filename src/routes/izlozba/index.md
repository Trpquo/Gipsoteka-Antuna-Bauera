---
layout: basic
title: O izložbi
chapter: 1
imgRoot: /img/izlozba/
coverImage: G-A-20.jpg
---

# { title }

Izložba u povodu 110. godišnjice rođenja dr. sc. Antuna Bauera, osnivača Gipsoteke, prezentira njegov vizionarski pothvat i djelatnost ovog jedinstvenog muzeja u Hrvatskoj. Bauerove pionirske ideje i muzeološki rad prikazuju se na primjeru prvog muzeja koji je osnovao i u njega pretočio svoja iskustva i vizije. Virtualna izložba prvotno je zamišljena u realnom prostoru muzeja ali zbog posljedica potresa 2020. godine i aktualne obnove to nije bilo moguće realizirati.¸

Kroz fotografski materijal i Bauerove arhivske zapise o svrsi, poslanju i stalnom postavu muzeja rekonstruiraju se pojedini prostori današnje Gliptoteke i Arhiva za likovne umjetnosti HAZU. Prvi postavi Gipsoteke prezentiraju rad ustanove i Bauerov muzeološki koncept uz uvijek kritički odnos prema vlastitom radu. Po prvi puta objavljuju se njegovi rukopisi, fotografije i negativi o djelatnosti Gipsoteke i Arhiva, čime se apostrofira značaj i vrijednost građe ovih institucija. Uz popratni vizualni materijal ističe se Bauerov doprinos u promišljanju i razvijanju muzeološke misli i teorije u Hrvatskoj s odjecima i u suvremenoj muzeologiji. Bauer svojom vizijom Gipsoteke nastavlja zamisao o osnivanju muzeja odljeva koju kao njegov konceptualni začetnik još krajem 19. stoljeća započinje Izidor Kršnjavi zbirkom antičkih odljeva (Gipsmuseum), stoga je ova izložba uz koju se održao i [znanstveno stručni skup][1][^1] mali doprinos valorizaciji njegova rada i vizije.


![Zgrade kožare u kojem se nalazi Gipsoteka, 1940. godina, Knjiga negativa Gliptoteke HAZU, G/A-20]({imgRoot}G-A-20.jpg "Zgrada Gipsoteke, 1940.")

[^1]: [https://dizbi.hazu.hr/a/?pr=i&id=2460711][1] 

[1]: <https://dizbi.hazu.hr/a/?pr=i&id=2460711> "https://dizbi.hazu.hr/a/?pr=i&id=2460711"
